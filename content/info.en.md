---
title: "Info"
date: 2017-08-05T08:14:45Z
draft: false
weight: 4
---

# Купа “Мургаш”

#### Състезанието по планинско колоездене в дисциплина Крос кънтри маратон (XCM) "Купа Мургаш" ще се проведе на 23.09.2018 г. /Неделя/, в гр. Бухово, област Софийска. Старт в 08:00 часа пред кметството и финал на същото място.

### Организатори
[Велоклуб "Мамут"](https://www.facebook.com/veloclubmammut), [PaVé Bike Shop and Repair](https://pavebikeshop.com/) със съдействето на [Столична Община](https://www.sofia.bg/).

### Програма на състезанието
Неделя, 23 Септември

#### Старт Елит
 - 07.00 ч. проверка на номерата и екипировката - участниците трябва да са на старта за проверка /каски, номера, екипировка...т.н./ и инструктаж!
 - 07.30 ч.- инструктаж
Прогнозни времена:
 - 08.00 ч. – старт – гр.Бухово
 - 14.00 ч. - финал на най-бързите
 - 16.00 ч.- награждаване.

#### Старт Хоби
 - 09.00 ч. проверка на номерата и екипировката - участниците трябва да са на старта за проверка /каски, номера, екипировка...т.н./ и инструктаж!
 - 09.30 ч.- инструктаж
Прогнозни времена:
 - 08.00 ч. – старт – гр.Бухово
 - 14.00 ч. - финал на най-бързите
 - 16.00 ч.- награждаване.



### Регистрация
Всеки желаещ може да се регистрира онлайн до 21.09.2018 /петък/ на адрес http://murgash.veloclubmammut.com/.

Номерата ще се раздават от 15.08.2018, до 19ч. на 21.09.2018, в магазин **PaVé Bike Shop and Repair** на адрес ***София, ул. Златовръх 50***.  
Номера на старта ще се раздават само по изключение на регистрирали се и заплатили такса до 15.09.2017 участници, които не живеят в София!  
След финиширането на състезателите номерата ще бъдат събрани! Номерата ще са с чипове за времеизмерване, които ще се използват и в бъдеще. Благодарим!  

Стартова такса:  
 -  до 24:00ч. на 31.08.2018: **35 лева**!  
 -  от 01.09 до 18:59. на 21.09.2018: **50 лева**!  

В стартовата такса е включена застраховка, стартов пакет, подкрепителни пунктове, ПСС. Таксата за участие може да заплатите в **PaVé Bike Shop and Repair** на адрес ***София, ул. Златовръх 50*** или на следната банкова сметка:
```
IBAN BG51FINV91501014661791
Сдружение ВелоКлуб Мамут
на основание – „Мургаш 2018”
```
Заплатилите по банка да представят платежно нареждане при взимане на номера.

### Изисквания към състезателите:  
*Състезанието ще се провежда съгласно правилника на UCI (Union Cycliste Internationale).*  

Всеки състезател е длъжен:  
 - да e екипиран с каска и ръкавици  
 - да e попълнил декларация за физическо здраве и умения с велосипед  
 - ако не е навършил 18 години - при взимане на състезателния номер да представи писмено съгласие за участие от родител/настойник. Номера се дават само срещу представена декларация!  
 - да участва с изправен планински велосипед  
 - да спазва правилника за движение по пътищата  
 - да спазва стриктно указанията на маршалите и съдиите  
 - да преминава през всички контролни пунктове (при липса на дори един, резултатът на състезателя не се зачита в класирането)  
 - да преминава само по маркираното трасе  
 - да финишира с велосипеда, с който стартира!  
 - при участие в отбор - да преминава през контролните пунктове с разлика, не по-голяма от две /2/ минути от съотборника си. В противен случай към времето на отборът ще бъдат добавени десет /10/ минути. На финала се отчита времето на вторият състезател.  

Силно препоръчително е състезателите да носят в себе си мобилен телефон със заредени батерии за връзка в случай на необходимост.

### Маршрути
 
* Мургаш- 54км. 3300м. положителна денивелация.  
По този маршрут ще вземат участие категориите: Мъже, Жени, Ветерани

Включва 5 /пет/ изкачвания:
 -          Вр. Мургаш - дължина 17км., 1000м денивелация.
 -          Потоп - дължина 4,5км., 400м. денивелация
 -          Желява - дължина 6км., 600м. денивелация
 -          Желява II - дължина 4км., 400м. денивелация
 -          Готен - дължина 5км., 500м. денивелация

Маршрутът е подходящ за добре подготвени любители и състезатели.
 
* Мургаш- 45км. 1500м., положителна денивелация
По този маршрут ще вземат участие категориите : Мъже, Жени, Юноши младша възраст, Девойки, Отбори
 
Включва 1/едно изкачване:
 -          Вр. Мургаш-  дължина 17км., 1000м денивелация.

Въпреки, че е по-кратък маршрут, 17 километровото спускане от върха ще ви отведе на 10км от финала, които  включват предизвикателни хълмове и дерета  за преодоляване.

Маршрутът е подходящ за средно и добре подготвени любители.

### Контролни времена:

Контролен пункт | Час
----------------|----
Старт | 10:00  
Х. Мургаш | 12:00  
Връх Мургаш | 12:30  
с. Потоп | 13:30 /важи за Голям Мургаш/  
с. Желява | 14:30 /важи за Голям Мургаш/ 


Организаторът си запазва правото да извършва промени по маршрутите!

### Класиране и награди:
Класирането е индивидуално по групи.
Награден фонд: парични и предметни награди осигурени от нашите спонсори: 

#### МАКСБАЙК, PAVÉ BIKE SHOP, HIGH5, АВИТЕЛ, RACE TIMING BG



