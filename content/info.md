---
title: "Info"
date: 2017-08-05T08:14:45Z
draft: false
weight: 3
---
# КУПА “МУРГАШ”
#### СЪСТЕЗАНИЕТО ПО ПЛАНИНСКО КОЛОЕЗДЕНЕ В ДИСЦИПЛИНА КРОС КЪНТРИ МАРАТОН (XCM) “КУПА МУРГАШ” ЩЕ СЕ ПРОВЕДЕ НА 26.9.2021 Г. /НЕДЕЛЯ/, В ГР. БУХОВО, ОБЛАСТ СОФИЙСКА. 

#### СТАРТ ЗА "ЕПИК" В 08:00 часа

#### СТАРТ ЗА "КЛАСИК" И "ПИКНИК" В 10:00 часа

### ОРГАНИЗАТОРИ
Българска Федерация Колоездене,
Велоклуб “Мамут”, PaVé Bike Shop and Repair със съдействето на Столична Община.

### ПРОГРАМА НА СЪСТЕЗАНИЕТО
Неделя, 26 Септември

#### СТАРТ ЕПИК
- 07.00 ч. проверка на номерата и екипировката - участниците трябва да са на старта за проверка /каски, номера, екипировка…т.н./ и инструктаж!
- 07.30 ч.- инструктаж
- 08.00 ч. – старт – гр.Бухово
- 14.00 ч. - финал на най-бързите
- 16.00 ч.- награждаване.
##### КОНТРОЛНИ ВРЕМЕНА:

Контролен пункт | Час
----------------|----
Старт | 08:00
Връх Мургаш | 13:00
с. Желява | 15:00
разклон вр. Готен | 16:00

#### СТАРТ КЛАСИК
- 09.00 ч. проверка на номерата и екипировката - участниците трябва да са на старта за проверка /каски, номера, екипировка…т.н./ и инструктаж!
- 09.30 ч.- инструктаж
- 10.00 ч. – старт – гр.Бухово
- 14.00 ч. - финал на най-бързите
- 16.00 ч.- награждаване.

КОНТРОЛНИ ВРЕМЕНА:

Контролен пункт | Час
----------------|----
Старт | 10:00
Връх Мургаш | 13:00

#### СТАРТ ПИКНИК
- 09.00 ч. проверка на номерата и екипировката - участниците трябва да са на старта за проверка /каски, номера, екипировка…т.н./ и инструктаж!
- 09.30 ч.- инструктаж
- 10.00 ч. – старт – гр.Бухово
- 11.30 ч. - финал на най-бързите
- 16.00 ч.- награждаване.

#### НЯМА КОНТРОЛНО ВРЕМЕ

### РЕГИСТРАЦИЯ, ЛИЦЕНЗИ И ЗАСТРАХОВКА
В състезанието Купа Мургаш 2021 могат да участват само лицензирани състезатели. За да се запише за състезанието, всеки участник трябва да посочи в регистрационната форма своя номер на лиценз.

#### РЕГИСТРАЦИЯ ЗА ВЕЧЕ ЛИЦЕНЗИРАНИ СЪСТЕЗАТЕЛИ
пристъпвате директно към регистрация http://murgash.veloclubmammut.com/, като в регистрационната форма ще запишете Вашия UCI номер.

#### РЕГИСТРАЦИЯ ЗА СЪСТЕЗАТЕЛИ, КОИТО ВСЕ ОЩЕ НЯМАТ ЛИЦЕНЗ
Преди да пристъпите към регистрация, необходимо е да заявите лиценз. Велоклуб Мамут може да съдейства за издаването на лиценз и застраховка за състезателите, които не притежават такива, като те трябва да го заявят най-късно до 19/09/2021 на https://docs.google.com/forms/d/1CCT7clifi2BF1uC3kXF38cLBUFi95B4Z789cUfZCNk0/edit
Лиценз може да получи всеки, който
е заплатил такса “лиценз” в зависимост от неговата категория.
Цените на лицензите са както следва:
- Момичета и момчета под 15 години – 5 лева
- Юноши и девойки 15-16 – 10 лева
- Юноши и девойки 17-18 – 15 лева
- Мъже и жени 19+ - 25 лева
- Ветерани 30+ - 50 лева
и притежава валидна застраховка, която покрива състезания с основно покритие от 5000 лева и допълнително към ПСС на стойност 1000 лева  и покрива състезания

Ако притежавате такава застраховка, то е задължително да ни изпратите копие от нея на имейл: veloclubmammut@gmail.com или да я донесете на адрес: PaVé Bike Shop and Repair на адрес Sofia, Zlatovruh Str. 50, до 19ч. всеки работен ден.

Ако нямате застраховка може да си направите такава, като ни предоставите личните си данни (в регистрационната форма); стойността застраховката със срок на валидност до 31.12.2021 е 30 лева.

За издаване на лицензи ще бъде необходимо ПРЕДВАРИТЕЛНО да заплатите такса лиценз или такса лиценз + застраховка, в зависимост от това дали притежавате необходимата застраховка в момента.

След заявяване/плащане на Вашия UCI номер, пристъпвате към регистрация http://murgash.veloclubmammut.com/. В регистрационната форма на състезането ще въведете плащането номер на билет или превод.

Краен срок за регистрация - 24 септември 2021 в 24:00 часа

### ТАКСА ЗА УЧАСТИЕ:

Състезанието е Държавен и Личен Отборен Шампионат и за състезателите притежаващи валиден UCI лиценз издаден от Българска Федерация Колоездене НЯМА стартова такса.

### ИЗИСКВАНИЯ КЪМ СЪСТЕЗАТЕЛИТЕ:
##### ВСЕКИ СЪСТЕЗАТЕЛ Е ДЛЪЖЕН:
 - да e екипиран с каска и ръкавици  
 - да e попълнил декларация за физическо здраве и умения с велосипед  
 - ако не е навършил 18 години - при взимане на състезателния номер да представи писмено съгласие за участие от родител/настойник. Номера се дават само срещу представена декларация!  
 - да участва с изправен планински велосипед  
 - да спазва правилника за движение по пътищата  
 - да спазва стриктно указанията на маршалите и съдиите  
 - да преминава през всички контролни пунктове (при липса на дори един, резултатът на състезателя не се зачита в класирането)  
 - да преминава само по маркираното трасе  
 - да финишира с велосипеда, с който стартира!  

Силно препоръчително е състезателите да носят в себе си мобилен телефон със заредени батерии за връзка в случай на необходимост.

### МАРШРУТИ
##### МУРГАШ ЕПИК- 76КМ. 3300М. ПОЛОЖИТЕЛНА ДЕНИВЕЛАЦИЯ.
По този маршрут ще вземат участие категориите: Мъже, Жени, Ветерани

##### ВКЛЮЧВА 5 /ПЕТ/ ИЗКАЧВАНИЯ:
 -          Вр. Мургаш - дължина 17км., 1000м денивелация.
 -          Потоп - дължина 4,5км., 400м. денивелация
 -          Желява - дължина 6км., 600м. денивелация
 -          Желява II - дължина 4км., 400м. денивелация
 -          Готен - дължина 5км., 500м. денивелация

Маршрутът е подходящ за добре подготвени любители и състезатели.

##### МУРГАШ КЛАСИК- 45КМ. 1500М., ПОЛОЖИТЕЛНА ДЕНИВЕЛАЦИЯ
По този маршрут ще вземат участие категориите : Мъже, Жени, Юноши младша възраст, Девойки

###### ВКЛЮЧВА 1/ЕДНО ИЗКАЧВАНЕ:
Вр. Мургаш- дължина 17км., 1000м денивелация.
Въпреки, че е по-кратък маршрут, 17 километровото спускане от върха ще ви отведе на 10км от финала, които включват предизвикателни хълмове и дерета за преодоляване.

Маршрутът е подходящ за средно и добре подготвени любители.

##### МУРГАШ ПИКНИК - 19 КМ. 700М. ПОЛОЖИТЕЛНА ДЕНИВЕЛАЦИЯ
По този маршрут ще вземат участие категориите : Мъже, Жени, Юноши младша възраст, Девойки, Деца с придружител 

###### ВКЛЮЧВА 1 ИЗКАЧВАНЕ :
9.9 км изкачване, следва спускане, което започва в началото на добре познатата Желявска пътечка и няколко предизвикателни хълмчета и дерета за преодоляване. 

Организаторът си запазва правото да извършва промени по маршрутите!

### КЛАСИРАНЕ И НАГРАДИ:
Класирането е индивидуално по групи. Награден фонд: парични и предметни награди осигурени от нашите спонсори:

#### БЪЛГАРСКА ФЕДЕРАЦИЯ КОЛОЕЗДЕНЕ, PAVÉ BIKE SHOP, ОЛИМП, SHIMANO, ISOSTAR, ЕФЕКТ, STROYRENT, SIEMENS, SHIMАNO, EPAY, EASYPAY, RACE TIMING BG, ВЕЛОКЛУБ КУРБЕЛ, MTB-BG

